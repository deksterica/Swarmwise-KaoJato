OSmi deo

Upotreba društvene dinamike i njeni krajnji dometi

Uspešno jato je ono koje razume i koristi društvenu dinamiku u najširim razmerama, i to radi bolje nego druga jata. O nekim tehnikama smo pričali u poglavljima 4 i 6. Ovo poglavlje će ih upotpuniti naprednijim, ali ipak tehnikama od čijih je uspešnih sprovođenja zavisi uspeh jata kao celine. 

Svako komuniciranje ciljeva jata desetinama, čak i stotinama hiljada ljudi samo po sebi predstavlja poseban izazov, jer su svi oni koji učestvuju u toj komunikaciji u različitim situacijama za razumevanje tih ciljeva i imaju drugačije motivacije za učestvovanje u toj komunikaciji. Na tebi je da imaš svest o svemu ovome i da se pobrineš da tvoja poruka stigne i do iskusnih aktivista i do novopridošlica u isto vreme.


Društvene veze

Mnogo je zajednica pogrešilo oslanjanjem isključivo na komunikaciju na internetu. Kao što smo videli u poglavlju 4, prava se snaga jata vidi tek kada se izađe napolje, kada se pokazuje sposobnost jata aktivista da se pređe granica između onlajn i oflajn sveta. 
Oflajn prijateljstva su mnogo snažnija nego onlajn prijateljstva i poznanstva. Oflajn razgovori koje vodiš trebalo bi da uključuju i teme kojima se jato bavi; takvi oflajn razogvori su posebno važni, jer se vode u drugačijim uslovima, pogotovo u dimenzijama emotivne povezanosti i intenziteta razmene među ljudima. Stoga, na nama je da ciljevi oko kojih se jato okupilo postanu teme za razgovor u njihovom neposrednom okruženju, gde se mogu pronaći mnogobrojni potencijalni aktivisti - u svakom slučaju mnogo više nego na "novoj veb stranici".

Kada je razjašnjena potreba za prelazak u svet oflajn razgovora u kojima će poruka jata biti jedna od tema tih razgovora među prijateljima, neophodno je proceniti na koji način različiti aktivisti to rade.

Rast po obodu

Jato jedino raste na svojim nejasnim spoljnim granicama: u središtu jata, gde se i ti nalaziš, svi su već uključeni koliko mogu biti. Ovo razmatranje vodi do važnog uvida: ljudi koji su najviše uključeni nisu u mogućnosti da, razgovarajući sa svojim prijateljima, angažuju nove aktiviste.

Ljudi koji predvode jato moraju imati jasnu predstavu o tome da više nema ljudi koje mogu uključiti u jato. Jato raste samo po ivicama, tamo gde ljudi koji su se pridružili jatu imaju prijatelje koji se još nisu pridružili jatu. Isključivo tu postoje neophodne društvene veze koje omogućavaju komuniciranje vrednosti, misije i entuzijazma jata kojim ono uključuje nove ljude. 

Svejedno, i dalje postoji odgovornost najmotivisanijih u jatu da čine sve što mogu kako bi jato i dalje raslo, uprkos tome što to više ne mogu uraditi lično. Ta se odogovornost nalazi u pomaganju onima koji to mogu, iako imaju jako malo informacija o tome ko su ti ljudi.

Kratke, brze poruke

Da bi novi članovi uopšte bili u mogućnosti da se na ivicama pridruže jatu, nekoliko ključnih komponenti mora biti komunicirano kroz čitavo jato u redovnim periodima putem kratkih, brzih poruka. Ovo bi trebalo da rade najiskusniji u jatu, uglavnom jednom nedeljno. Kratke, brze poruke bi trebalo da sadrže makar ove delove:

Novosti. Upoznajte ljude sa trenutnim akcijama, kako u jatu tako i u svetu koji ga okružuje, i oba dela su podjednako važna. Najaktivniji u jatu će verovatno biti upoznati sa većim delom ovih poruka, ali način nakoji si ih ti sročio može im pomoći. Ne može se preterati sa objašnjavanjem konkteksta samih vesti, pogotovo onih koji dolaze izvan jata - potrudi se da i aktivista koji je tek pristupio ajatu razume zašto su u novostima odabrani upravo oni događaji koje si ti izabrao. Pogrešna je pretpostavka da su svi pročitali tvoje prošlonedeljno pismo - novi aktivisti sigurno nisu. 

Obraćanje za primer. Novopridošli aktivisti, oni koji poznaju najviše ljudi koji se još nisu pridružili jatu, su upravo oni koji imaju najmanje sigurnosti u svojim obraćanjima zašto je jato važno, zabavno i sposobno u svom radu za bolji svet. Taj manjak samopouzdanja može se prevazići na više načine - jedan od očiglednih i uspešnijih je isticanje direktnih citata koji mogu poslužiti kao inicijatori razgovora ili provereni odgovori na tipična pitanja. 

Uverljivost... što nas dovodi do očiglednosti da bi ljudi koji su u najboljoj prilici da privuku nove aktiviste trebalo da budu uverljivi u toj nameri. Najlakši način je upotreba nalepnica ili znački sa simbolima jata, koji dovode do razgovora nalik upravo opisanim. Ukoliko nemaju dovoljno samopouzdanja da samostalno pokrenu razgovor, samo identifikovanje sa jatom je već deo obavljenog posla.

Osećaj hitnosti. Kada su novi aktivisti u dovoljno dobroj poziciji da aktiviraju nove ljude, oni bi takođe trebalo da imaju potrebu za tim aktiviranjem. Obaveštavanje putem mejl-liste očigledno nije dovoljno: akcija bi trebalo da bude potpuno svesna i željena. Ako novi aktivisti veruju u jato i njegovu misiju, onda deo te misije zasigurno mora biti doprinos rastu jata, koji uključuje i razumevanje procesa rasta jata i značenje tog rasta za sveukupni uspeh jata.

Naposletku, jato raste tako što ljudi razgovaraju jedni sa drugima. Tako je i Švedska Piratska Partija narasla do pedeset hiljada članova: kroz razgovor jedne osobe sa drugom osobom. Ovi razgovori su ključni deo dugoročnog uspeha jata. 

Razumevanje lestvice aktiviranja

U bilo kom jatu, suštinski je važno znati gde se putevi ličnog uspeha poklapaju sa ispunjenjem misije jata, i na osnovu tog znanja hitno osnažiti nove aktiviste u jednom od ava dva pravca. 

Kada se neko pridruži jatu koje ima specifičnu misiju, očigledno je da ta osoba ne može odmah postati lider u jatu. Veliki je broj malih koraka u međuvremenu: upoznavanje sa postojanjem jata, pretraga dostupnih informacija, upoznavanje prvog člana jata, razgovor sa aktivistom, i tako dalje. Iako je ovo očigledno kada se ovako predstavi, mali broj organizacija deluje kao da to zna. Ovaj proces u jatu nazivam "lestvicom aktiviranja", i na jatu je da razume svaku od stepenica na ovoj lestvici i da učini što je moguće lakšim uspinjanje po toj lestvici.

U prethodnom delu smo govorili o tome kako jato može rasti samo po obodu. Lestvica aktiviranja je podjednako važna za razmevanje privlačenja novih aktivista: obodi jata nisu jasni (naprotiv), i teško je precizno odrediti trenutak u kom ljudi odlučuju da se pridruže jatu. Da li je to kada su prvi put čuli za jato? Kada su videli veb stranicu? Kada su prvi put razgovarali sa nekim iz jata? Moje je mišljenje da su ovo samo različite stepenice na lestvici aktiviranja.

Gledajući iz središta jata, gde se uglavnom nalaze ljudi koji vode jato, samo jato izgleda kao visoravan koja ima samo jedan, ali oštar uspon. Gledajući spolja, jato više liči na okruglo brdo, sa više mnogo blažih uspona. Znanje o postojanju ove razlike u perspektivi je osnova razumevanja o postupnosti procesa lestvice aktiviranja. To je potreban uvid da bi ljudi koji vode jato mogli da osmisle što je više moguće koraka na lestvici aktiviranja. Iako verovatno zvuči očigledno, veliki je broj organizacija koje su upravo ovde napravile ključnu grešku. Neka jata ili čak formalnije organizacije čine pristupanje suviše jednostavnim, a pritom ne pojasne svoje ciljeve i metode - sa druge strane, drugi ulažu preterane napore da učine članstvo važnim, ali je nemoguće stupiti u kontakt sa osobom zaduženom za pristupanje. 

Osnovni problem u ovim slučajevima je suštinski isti - odabrana je jedna ključna metrika njihovog uspeha, stoga se organizacija fokusirala samo na tu jednu metriku, umesto ka širokom spektru lestvice aktiviranja. O metrikama uspeha smo više govorili u petom poglavlju. 

Više je akcija koje mogu biti od koristi. Jedan od najmanje očiglednih je aktivan napor na održavanju mogučnosti svih u jatu da odgovore na pitanja o ciljevima jata koje će postavljati ljudi koji se tek informišu o jatu - normalni društveni rast nikada ne bitrebalo potceniti. Još jedan je stalno postojanje otvorenih pozicija u organizacionoj strukturi za sve koji žele da preuzmu formalnu odgovornost za svakodnevne aktivnosti u jatu. Ovo je zaista toliko važno, te se neprestano vraćano na to.

Sa druge strane, ako ti desetak aktivista opiše svoje korake u pristupanju jatu, možeš steći dovoljno dobar uvid u lestvicu aktiviranja tog konkretnog jata. 

UVEĆANJE BROJA AKTIVISTA

Ključni faktor uspeha za svako jato je njegova mogućnost da uvećava broj svojih aktivista, tj, sposobnost jata da aktivira svoje pratioce. Kao što smo videli u petom poglavlju, metrike je neverovatno važan deo svakodnevne pažnje, i uspešno se mogu koristiti kao motivator kako u unutrašnjim takmičenjima tako i za uvide u spoljne trendove.

Kada je vreme za odlučivanje o akciji, ona se ne kreira prema broju pratilaca na tviveru ili lajkova na fejsbuku ili pretplata na bilten (iako se sve ovo da lako izmeriti), nego na osnovu broja ljudi koji se mogu aktivirati. Ovo nije isti broj, i spada u teže uočljive podatke, iako postoji vrsta korelacije prema lakše merljivim podacima: može se pretpostaviti da rastu i opadaju kada drugi podaci rastu i poadaju, ali je mnogo važnije to što je taj broj teško predvideti.   

Broj ljudi koje jato može aktivirati dosta zavisi od tvog stila vođstva. Kao što smo videli u petom poglavlju, direktno vođstvo će imati mnogo više uspeha u aktiviranju velikog broja ljudi za konkretnu, specifičnu akciju, nego što će to biti opšta mesta ili lepe želje. 

Međutim, kakav god da je, tvoj stil vođstva neće biti dovoljan. Neophodno je osigurati sredstva za oficire u jatu i lokalne lidere, kako bi i oni mogli aktivirati još ljudi. Zamislite situaciju u kojoj bi trebalo da  flash-mob ispred suda tokom izricanja presude, i sve oči su uprte u to mesto. Imaš 25 minuta i nisi u tom gradu. Šta ćeš uraditi?

Prvo što bi trebalo da razumeš je da ne bi trebalo ništa da radiš, osim da kontaktiraš lokalne lidere u jatu i njih zamoliš da nešto naprave. Drugo, važno je razumevanje da je nešto trebalo uraditi ranije - ti lokalni lideri koje zoveš moraju imati čime to da naprave.

Švedska Piratska Partija ima mehanizam da pošalje tekstualnu poruku svim aktivistima u konkretnoj geografskoj lokaciji. (Naravno da ne pratimo kretanje aktivista, nego se ljudi sami prijavljuju na poruke vezane za specifična područja u kojima se inače kreću.) Lokalni lider bi pristupio sistemu za poruke, odabrao područja od interesa koja će pokriti direktnim porukama aktivistima. Sama poruka može biti "Flash-mob povodom današnje presude. Vidimo se ispred Okružog suda u Glavnoj ulici 123 tačno u 12:30, za 22 minuta od sada. Dođi ako možeš."

Kada se ovakva poruka pošalje na hiljade telefona, stotine ljudi se pojave. To je više nego dovoljno da pokaže značaj same grupe ljudi, pogotovo ako se u blizini nalaze plakati, kako bi grupa izgledala manje kao grupa slučajnih poznanika, nego kao prepoznatljivo jato. Setimo se, jato se ne može takmičiti sa drugima u pristupus redtvima, ali je potpuno nepobedivo kada su brzina, vreme reakcije i efikasnost ključne.

Pozivi na akciju: ono što se vidi jeste ono što postoji (percepcija je stvarnost) 

Tekstualne poruke su svakako bolji način od bilo koje druge platfome za angažovanje jata, i trebalo bi da ih koritiš ne samo za slanje poruka na stvarne, fizički postojeća mesta, već i na sva druga mesta na kojima ljudi raspravljaju o pitanjima kojima se i jato bavi. Ovo se posebno odnosi na prostore u kojima ljudi kometarišu i putem povezanih komentara raspravljaju o temi. 

Veliki broj ljudi će se u većini slučajeva prikloniti ekipi koja pobeđuje, i svoje će ponašanje prilagoditi njima. Zato, ako možeš učiniti da jato izgleda kao tim koji pobeđuje, bez obzira na stvarnu snagu jata, skoro sav tvoj posao je već obavljen. Ovaj je princio u marketingu poznat kao mantra nazvana "percepcija je stvarnost" - drugim rečima, stvarno je ono što doživljavamo kao stvarno. Mehanizam ide i dalje; taj doživljaj takođe oblikuje stvarnost.

Kako bi iskoristio ovaj mehanizam, potreban ti je neki mehanizam u okviru jata kojim se može privući pažnja aktivista, svaki put kada je neophodno da neka ideja, perspektiva ili proizvod - od onih kojima je jato posvećeno - bude istaknuta u nekoj diskusiji ili sličnom mestu. Dvadesetak ljudi koji se sa istim ciljem uključuju u diskusiju često mogu napraviti efekat nedosmislene podrške ciljevim tvog jata, kako među onima koji prvi put čitaju tu diskusiju, tako i među mnogo manjim brojem onih koji su aktivno uključeni u tu diskusuiju.  

Na početku rada Švedske Piratske Partije, često smo koristili ovakav mehanizam. Na svaku vest o našim temama u starim medijima odgovorili smo pozivom na učešće u komentarisanju, kako bi bili sigurni da je i naša pespektiva jasno predstavljena. Tako smo postali veoma vidljivi javnosti i prepoznati kao veoma aktivni u bilo čemu što se dotiče naših oblasti interesovanja - utisak koji smo pretvorili u stvarnost insistirajući na percepciji.

U svakom slučaju, većina ljudi će adaptirati sopstvene ponašanje i stavove tako da budu makar kompatibilni sa njihovom percepcijom javnog mnjenja. Na kraju krajeva, pobeđuje onaj ko ima kontrolu nad percepcijom javnosti o tome ko zaista pobeđuje. Stoga ti je potreban mehanizam za brzo fokusiranje pažnje aktivnosti jata na ono mesto u koje je javnost upravo tog trenutka zagledana. 

Pobeđuje onaj ko ima kontrolu nad percepcijom javnosti o tome ko zaista pobeđuje

U evaluaciji Evropskih izbora 2009 godine koju je napravila Socijaldemokratska Partija - najveća partija u Švedskoj - stoji da su njihovi predizborni timovi videli Piratsku Partiju "na skoro svakom trgu u celoj zemlji", kako dele flajere i razgovaraju sa prolaznicima. Kao vođa partije sa oštrim okom za naše aktivnosti i sredstva na raspolaganju, znao sam koliko je ova izjava različita od objektivne stvarnosti. Međutim, ova izjava odslikava percepciju naših takmaca - percepcija koju smo mi namerno stvorili. Ako su predizborni timovi najveće partije u državi imali takvu sliku stvarnosti, veliki deo građanstva je imao takođe istu sliku. 

Više ni nije pitanje da li je percepcija stvarnost. Ako možeš oblikovati percepciju, onda takođe možeš oblikovati i stvarnost. Jato blista u tim trenucima.


Kako se navodi percepcija

Godišnja politička konferencija u Švedskoj poznata je pod nazivom Almedalen, prema oblasti u kojoj se sama konferencija organizuje. Ne znam za očigledni ekvivalent u drugim zemljama; radi se o neformalnom dogovoru svih koji se bave politikom (izveštača, analitičara, zastupnika, i političara) da će se okupiti na nedelju dana na udaljenom ostrvu. Skup godišnje privuče oko deset hiljada ljudi svake godine, praktično preuzimajući deo grada za sebe tokom tih sedam dana. 

Noseći primetnu odeću - ljubičaste majice sa našim logom spreda i prezimenom osobe koja nosi majcu sa leđa - uspeli smo da budemo primećeni. BIlo nas je ukupno sedmoro koji smo nosili takve majice, i na kraju nedelje, ljudi su me pitali, "Koliko tačno ljudi je Piratska Partija poslala ovamo? Viđam vas svuda!" Druge su partije poslale delegacije sa više stotina članova, ali je ipak naših sedam delegata bilo primećeno, jer je bilo jako lako primetiti nas u gužvi. Ta konkretna nijansa ljubičaste svuda se izdvajala, dok su se lična odela drugih delegata potpuno utapala u sivu bezličnu masu. (Sam odabir boje nije bio slučajan: ljubičasta je bila i boja partije, i efekat ne bi bio ni približno isti da je u pitanju bež ili siva boja.)

**
Ako nosiš bež odeću, nećeš biti primećen. Nekoliko vidljivih ljudi može izgledati kao mnogo više.
**

Upravo sam zato i nagovarao aktiviste da kupe i nose majice sa simbolom Piratske Partije svuda. Nismo zarađivali na majicama - taj nam izvor prihoda nije bio bitan. Ono što je bilo bitno je da ta boja i taj simbol postau vidljivi na svakoj ulici u svakom gradu. Još jednom, percepcija jeste stvarnost. 

Poštovanje anonimnosti

Što je veća količina informacija koje tražiš od od aktivista, to će biti manji broj aktivista. Možeš biti siguran da će biti onih koji će se žaliti da se premalo podatka prikuplja o ljudima u jatu, postavljajući pred tebe zahteve za što je moguće više podataka o svakom volonteru kako bi mogli da budu pronađeni uspešni modeli marketinga. Ove zahteve je najbolje odmah odbiti, jer je to pomeranje fokusa sa osnovog cilja jata, koji ne može biti ostvaren bez velikog broja aktivista. Povećanje broja aktivista je uvek među neposrednim ciljevima, i zato je potrebno da se što više umanje prepreke koje vode ka ostvarenju tog cilja, uključujući i preterane zahteve prema potencijalnim aktivistima. 

Zamisli zainteresovanu osobu kako popunjava stranice i stranice pune pitanja o imenima, brojevima telefona, devojačkom prezimenu majke, broju cipela kada si imao dvanaest godina - odgovaranje na veliki broj ovakvih pitanja često ima efekat odbijanja, primarno zbog čina identifikacije. 

Tvoje jato verovatno teži da postigne nekakvu promenu u svetu. Ako već koristiš metod jata, onda se verovatno suprotstavljaš nekome znatno bogatijem, jer je jato najefikasniji način za to. Otkrićeš da ima dosta ljedi koji žele da promene status quo koje tvoji bogati protivnici podržavaju, ali ćeš takođe otkriti da dosta njih ne želi da svojim imenom i prezimenom javno podrži takve težnje - neki od njih čak mogu biti zaposleni u organizacijama protiv kojih radiš, ili već na neki drugi način zavisni od dobre volje tih organizacija. Na kraju krajeva, ako tvoji protivnici imaju akumulirane resurse, onda oni sigurno imaju pod kontrolom dovoljan deo zajednice da budu u mogućnosti da otežaju život onima za koje znaju da su im protivnici. 

U stvari, nije potrebno da znaš ko su aktivisti. Potrebno je da o temama jata razgovaraju sa svojim prijateljima, da učestvuju na javnim događajima itd. Mnogi među njima će želeti da budu anonimni, i poštovanje te želje učiniće jato neverovatno snažnijim. 

U Švedskoj Piratskoj Partiji možeš biti anonimni aktivista. Tražićemo ti e-mail adresu i broj telefona na koji ti možemo poslati tekst. Ako ostaviš bar jedan od ova dva kontakta, možemo ih anonimizirati, i to radi sjajno. 

(Ipak će ti biti potrebne informacije o oficirima u jatu, jer oni vremenom postaju osobe za kontakt u jatu. U svakom slučaju, najveći broj aktivista u jatu može biti potpuno anoniman ako to poželi, i veliki deo njih koristi tu mogućnost.)

Nagrađivanje dugoročnih akcija

Kada je u pitanju marketing, mnoge se organizacije usmeravaju ka mogućnostima da prodaju svoje vrednosti ciljnoj grupi; drugim rečima, istražuju metode kojima mogu internalizovati svoje vrednosti u pojednialnim ljudima i grupama kako bi tu sitaaciju pretvorili u profit ili na neki drugi način monetizovali. Osim što je početno usmerenje pogrešno, sam problem je pogrešno opisan, a rešavanje problema koji je pogrešno opisan proizvešće kontraefekat u okruženju jata.

Ispravan početak razmišljanja počinje pitanjem "Kako možemo nagraditi ljude koji razgovaraju o temama do kojih nam je stalo (vrednosti, politike, uskluge, proizvodi itd)?"

Primeti da sam rekao "razgovaraju o" a ne "promovišu". U toj je razlici čitava suština - ljudi su jako osetljivi na pozizivne poruke koje očigledno dolaze iz nekog ušminkanog PR odelenja. Moje je mišljenje da ne postoji lošiji pristup rešavanju problema. Tvoj bi cilj tebalo da bude nagrađivanje ljudi koji spominju tvoje jato, bez obzira da li su ti skloni ili ne. Ovo je još jedan kontra-intuitivni aspekt, gledano iz ugla tradicionalnog, pozitivističkog marketinga, ali ovo odlično funkcioniše sa principima iz četvrtog poglavlja, pogotovo u delu o različitosti poruka i koliko je ta različitost ključna za uspeh i poštovanje. 

Ono što je važno je da se o tvom jatu raspravlja i razgovara. To zaslužuje nagradu.

Mnogim PR odelenjima dominiraju profesionalni neurotici koji zahtevaju i dobijaju apsolutnu i preciznu kontrolu nad brendom. Međutim, ispuštanjem te kontrole iz ruku mogu se napraviti čuda. Isto važi za nagrađivanje dugoročnih akcija - tj, onih koji obično nisu u fokusu - na primer, razgovor o jatu ili temama kojima se jato bavi.

Značajan deo naslovne strane sajta Švedske Piratske Partije posvećen je "ljudima koju pišu blogove o Piratskoj Partiji." Ko god je pomenuo Piratsku Partiju u nekom blogu, bez obzira na kontekst, dobio je mesto i link na našoj naslovnoj strani. Ovo je postignuto dosta jednostavnom automatizacijom.

Pogledajmo kakvu je društvenu dinamiku ovo uzrokovalo.

Najveći deo blogera ima deset do dvadeset dnevnih poseta sopstvenom blogu. Ovo spada pod "dugoročne akcije" blogera, koji ne dobijaju toliko pažnje čitalaca kao oni sa hiljadama (čak i milionima) čitalaca koji kao da postavljaju agendu. Međutim, blogeri sa malim brojem čitalaca su podjednako osetljivi - i zainteresovani - za skokove u broju poseta kao i blogovi sa velikim brojem poseta.

Zamisli da ti imaš jedan takav blog sa dvadeseta čitalaca dnevno, i odjednom taj broj skače na pet stotina kada si pomenuo Piratsku Partiju. (Ovo se zaista događalo svakodnevno, kao posledica promovisanja svakoga ko bi nas pomenuo postavljanjem linka na našoj posećenoj naslovnoj strani.)

Možeš li pretpostaviti sopstvena razmišljanja i osećanja o ovim iznenadnim brojevima, ako si nov i perspektivan bloger? Još važnije, kada kreneš da pišeš novi blog, kojim će se temama taj blog baviti?

Ovo je jedan od mehanizama koji nam je omogućio da postanemo tema broj jedan u celokupnoj Švedskoj blogosferi. Kada se jednom odrekneš kontrole nad brendom - koju ionako nisi nikad u potpunosti ni imao - i počeneš da nagrađuješ ljude koji govore o tebi, nezavisno od konteksta, ti isti ljudi će nastaviti da raspravljaju o tebi i temama kojima se baviš, tvojim uslugama ili proizvodima, što i jeste tvoj cilj.

Stoga, male ali dugoročne aktivnosti zaslužuju nagradu, i to će vremenom usmeriti pažnju celokupne zajednice ka temama kojima se baviš, osim možda nekoliko super-starova blogosfere - ali njih je ipak nekoliko, a o tebi pričaju mnogi. 

Barak Obama, tadašnji predsednik Sjedinjenih Američkih Država, krajem avgusta 2012 imao je AMA (Ask Me Anything - Pitaj me šta god) na Reddit-u. Svako na svetu je mogao da postavi direktno i lično pitanje predsedniku SAD, i on je odgovorio na koliko god je stigao u predviđeno vreme.

Više od dvadeset tri hiljade ljudi je postavilo predsedniku direktno pitanje. Iako je imao vremena da odgovori samo na njih deset, on je to učinio na veoma ličan, iskren i otvoren način, ne ograničavajući se samo na politička pitanja: rekao je ko mu je omiljeni sportista, govorio je o tome kako balansira lični i poslovni život i razmatrao recepte za pivo.

U svetu nekoliko generacija nakon našeg, možda će biti potpuno uobičajeno da svako ima mogućnost komunikacije prema svakome na svetu, uključujući i šefove država - danas, to svakako nije slučaj. Ovo važi i za lidere u jatu. Ljudi ne očekuju da dobiju komentar ili pozdrav od lidera političkih stranaka ili nekih drugih značajnih organizacija. Ovo ne-očekivanje možeš upotrebiti kao svoju prednost.

U svetu veština, ovo je poznato pod imenom IT povezivanje sa fanovima IT. Iako se radi o istom konceptu, u našem slučaju tvoja je dužnost da aktivno tražiš fanove, za razliku od dodeljivanja mogućnosti fanovima da ti se obrate. 

Dok sam predvodio Švedsku Piratsku Partiju, čim bih primetio da neko po imenu pominje partiju na nekom blogu, otišao bih da vidim da li mogu da doprinesem razgovoru (možda su postavili pitanje ili imali nedoumicu?). Kada neko pomene na tviteru ili na svom blogu da se pridružio piratima, lično bih poželeo dobrodošlicu. Ovo je jednostavno ostvarivo folderom sa bukmarkovanim rezultatima pretrage po blogovima ili tviteru; jednostavnom akcijom koja se sastoji od jednog klika mogu videti da li su pirati pominjani i na koji način. 

Ipak, ovo je iznenađivalo ljude. Nikako nisu očekivali da budu lično pozdravljeni od strane lidera partije u njihovom sopstvenom prostoru, da će se ta osoba prva obratiti njima. Ovkakva dobrodošlica omogućava veoma jaku bazu aktivista, iako zahteva neprekidan posao. Predsednik se možda i može izvući sa tridesetak minuta odgovaranja na pitanja, ali ti nisi predsednik. Tvoj je posao da svakodnevno tražiš nove aktiviste, i bar jednom dnevno ustanoviš gde si ih video, na način na koji ti izabereš. Iako se radi o neprekidnom poslu, ipak nije u pitanju veliki teret - kada se jednom organizuješ bukmarke koji pretražuju blogove i tviter (i uopšte ceo internet) za tvojim imenom i imenom partije, posao se svodi na posetu tim pretragama jednom do dva puta na dan. 

Seti se da je pažnja nagrada, a neočekivana pažnja je velika nagrada. Nagradite ljude za njihovo interesovanje  o jatu, i pokaži da si obratio pažnju na njih - čuda će se dalje sama dešavati.

Na sličan način, uključi se u razgovor sa ljudima koji čitaju ono što napišeš. Ako neko postavi pitanje u komentarima na tvoj članak, post ili kolumnu, odgovori na pitanje. Iako ovo uopšte nije očekivano ponašanje, veoma je cenjeno i gradi jaku bazu onih kojima je stalo do onoga što zastupaš. (Neki su bili iskreno začuđeni što uopšte odgovaramna pitanja postavljena u komentarima na moju kolumnu.) Ovo je dosta iznenađujuće i ukazuje na uslovljavanje kojem je trenutna net generacija izložena: ljudi koji javno pišu zatvaraju se za direktnu komunikaciju sa drugima. Ako učiniš upravo suprotno, tj ako nagrađuješ pažnjom i ostvariš kontakt sa sledbenicima, njihovo će učešće napraviti jato jačim.

Takođe, majmun-vidi-majmun-radi princip o kome smo više govorili u delovima 4 i 7 ove knjige još više je važan kada javno razgovaraš u tuđim prostorima. Neki će ponekad biti grubi prema tebi, to je neizbežno - na kraju krajeva, tvoj cilj i jeste da promeniš svet, što je garancija za bes nekih ljudi. Ovo će biti izazov i za tvoj eraspoloženje i za tvoju stabilnost, ali neophodno je da odgovoriš - na pristojan i uljudan način. Iako to neće promeniti stavove i ponašanje osobe koja je nepristojna prema tebi i koju tvoje vrednosti čine besnom, svi ostali koji to čitaju neće ostati ravnodušni na tvoj stav i oni postaju potencijalni aktivisti. Verovatno je da će se u razgovor uključiti još neko sa pozitivne strane, pristojno i uljudno, prateći tvoj primer. 

Pre neki dan sam na ovakvo razmišljanje dobio komentar: "Hej! Ne možeš da budeš toliko pristojan na Internetu! Šta ti misliš ko si!?"

Isti princip se na isti način odnosi na svakoga u jatu. Tvoje ponašanje kada su ciljevi jata u pitanju odrediće i ponašanje jata. Nauči ih kako da ostanu pristojni i druželjubivi bez obzira na jačinu i zlobnost napada koji su neminovni, i učinićete čuda. 

Politika je posmatrački sport, a takva je i svaka tvoja rasprava, bilo gde na internetu. I ovde važi isto pravilo, "prvo osvoji publiku." 



Sedmog juna 2009. godine, u tačno 22:00

Prisustvujem večeri nakon izbora. Pre tri godine to je bilo u malom restoranu, sada smo u velikoj dvorani. Čitav jedan zid je u stvari ekran koji prenosi izborno veče javnog televizijskog servisa; mi nestrpljivo očekujemo poslednje vesti o izlaznosti.

Pre tri godine, bio je prisutan samo jedan reporter, i to iz Finske. Sada, celom dužinom većeg zida su poređane TV ekipe, ne samo iz Švedske neg iz cele Evrope, na veliko iznenađenje Švedskih ekipa. Morao sam odabrati tek deset medija sa kojima sam mogao razgovarati telefonom (Reuters, AP, AFP, BBC, CNN, Al-Jazeera, Techdirt, Wired, Numerama, i TorrenFreak), dok su svi ostali morali doći na lice mesta. 

Sedim za središnjim stolom, kako i priliči lideru partije. Ukupno nas je 150, možda 200, ne računajući gominlu  novinarskih ekipa. Pored mene je Christian Engström, čije je ime na samom vrhu naše izborne liste. Tu je i Rickard "Richie" Olsson, moj dugogodišnji prijatelj i prva osoba koja je ikada čula za partiju i njen sadašnji CTO. Amelia Andersdotter, druga na izbornoj listi, u ovom momentu je u sličnoj siutaciji, samo u drugom delu zemlje. Počinje odbrojavanje do objave rezultata. Svi počinjemo da vrlo glasno brojimo sekunde do objave

DESET, DEVET, OSAM, SEDAM...

Krajnjom nesigurnošću hvatam mikrofon i preko razglasa govorim "Ne zaboravite da ovi brojevi NE uključuju predslasanje!" Ta će se nesigurnost pokazati kao potpuno nepotrebna za nekoliko sekundi.

Tridesetak kamera je fokusirano na mene sa druge strane stola, raspoređenih u tri reda. Centristi toliko i toliko, Umerena stranka toliko i toliko, Ona druga strnaka bla bla bla. Jedan za drugim nižu se redovi rezultata. Moj puls je sigurno bio bar 180 u tom trenutku, i ja očekujem konačni sud. 

"Piratska Partija. Sedam posto."

Erupcija veselja je skoro podigla plafon. Zabljesnut sam blicevima koji sevaju prema nama sa druge strane stola. Glasna radost cele prostorije je jedinstvena. Trogodišnjim trudom izgrađivana tenzija upravo je oslobođena. Osećam kako stavljam ruku preko svojih usta i osećam kako mi suze pune oči dok gledam u rezultate Piratske Partije kojima osiguravamo izbornu pobedu. Za nekoliko minuta, ta će slika biti na naslovnim stranicama svih onlajn izdanja u Švedskoj.

Iako sam pre ove večeri video optimistične procene na osnovu kojih sam logički računao na skoro siguran uspeh, trenutak uspeha se ispostavilo kao potpuno drugačije iskustvo. Logička računica je jedno, preplavljujuće emocije su nešto sasvim drugo. 

Znam da mi je dužnost da se obratim prisutnima, stoga prikupljam svu pribranost koja mi je ostala i izlazim pred mikrofon, praćen glasnim radovanjem. Govorim dragim saradnicima da današnji dan označava trenutak kada je nova generacija odlučila da građanske slobode pripadaju i njoj, da će to vrlo brzo biti primećeno u celom svetu. Pominjem naša prepoznatljiva obeležja koja imamo svi, sa simbolom spreda i funkcijom sleđa (npr "Piratpartiet, Media Service") i najavljujem novu kolekciju, pozivajući Christiana da dođe pred mikrofon. Dok je on prilazio mikrofonu, pred njega postavljam ganznovu jaknu na kojoj piše "Piratparteit, Member of European Parliament" i uz čestitke mu je predajem. Svi oduševljeno skandiraju njegovo ime: “Chris-tian! Chris-tian! Chris-tian!“

TV ekipe su napravile red i čekaju nas da damo izjave. Kada smo i to obavili, sedamo da napokon završimo večeru. Ovoga me puta nije zanimalo to što se potpuno ohladila. Dok jedem, iz proste radoznalosti počinjem da računam: Švedskoj pripada osamnaest mesta u Evropskom parlamentu, od kojih smo mi računali na jedno. U izborni simulator unosim večerašnje podatke da vidim kome pripadaju dva dodatna, u izbornu trku naknadno uključena  mesta u Evropskom parlamentu. 

Kada su brojevi izašli, bio sam na momenat u neverici. Ponovo sam proverio sve brojeve. Isti rezultat. Ponovo ručno unosim sve brojeve. Nije greška u pitanju. Nasmejan, ponovo se hvatam mikrofona.

"Dragi saradnici, kao što znate, kada se konačno prebroje svi glasovi, poslaćemo našeg Christiana u Brisel. Kako sada stvari stoje, to je sigurna stvar." Veliki aplauz. Međutim, Švedskoj pripadaju dva dodatna mesta u Evropskom parlamentu, i rezultati za ta dva mesta nisu prikazani. Upravo sam proverio sve brojeve i otkrio kome ta mesta pripadaju."

"U Brisel šaljemo i Ameliu!"



   

     