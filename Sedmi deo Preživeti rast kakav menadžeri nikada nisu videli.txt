Posle onakvog javnog okupljanja, tvoje se jato utrostručilo za nedelju dana. Dvadeset hiljada novih aktivista - novih kolega - svi oni čekaju uputstva od tebe lično. Oni očekuju ta uputstva od tebe zato što jedino tvoje ime prepoznaju. Ne postoji predmet na kursu menadžmenta koji će te naučiti šta da radiš u ovakvoj situaciji: tamo se govori o izazovima koji nastaju kada rast pređe 10% godišnje. Ovde pričamo o 200% rasta nedeljno.

Poslednjeg dana meseca maja 2006. godine, Švedska policija je upotrebila preteranu silu tokom prepada na TPB, čineći pritom gomilu kolateralne štete i povreda ustavnih prava. Tokom te nedelje protesta, Švedska Piratska Partija je tri puta uvećala sopstveno članstvo, od početnih 2200 na 6600 članova. Gledajući na grafikon koji prikazuje broj članova kroz vreme, može se učiniti da je crtač tog grafikona odlučio odjednom da olovku povuče vertikalno uvis. Od tada smo ovakve događaje nazivali "vertikalitetom", i pretpostavljali smo da se ovakav događaj ne dešava više od jednom, što ga čini ravnim čudu. 

(U stvarnosti, članova bi bilo i više da su naši serveri bili pripremljeni za ovu dimenziju broja članova. Sami serveri nikada nisu ni bili testirani za ovoliko opterećenje.)

Sedamanestog aprila 2009. godine doneta je presuda protiv dvoje operatora TPB-a, njihovog portparola za medije i protiv četvrte osobe. Sama presuda je bila primer pogrešnog sprovođenja pravde, i tokom protesta koji su usledili, Švedska Piratska PArtija je ponovo utrostručila članstvo, sa 14400 na 42000 članova, postajući time treća najveća politička partija u državi. Ponovo se dogodio vertikalitet. 

Dobijanje više od 20000 novih kolega i aktivista u jednoj nedelji nije samo san. Ne događa se često, ali se događa, i na tebi je da budeš spreman za to.

Emitovanje i održavanje vrednosti

Uobičajena je praksa da se organizacijske vrednosti negde zapišu. U slučaju našeg jata koje brzo raste, do neće biti dovoljno; neophodno je da uradiš još tri stvari.

Papir sa zapisanim vrednostima obično je deo korporcijske izjave o misiji, i samo je jedan u nizu dokumenata koji se jednom zapisuju (što znači da ih praktično niko više ni ne čita) u tipičnoj organizaciji, zajedno sa politikom zaštite životne sredine, elaboratom o ravnopravnosti na poslu i planom čišćenja. (Da budem potpuno iskren, poslednji dokument verovatno ne pripada ovoj listi, jer ga bar neko pročita svako toliko.) Međutim, kada govorimo o jatu, organizaciona kultura ne može biti širena od osobe do osobe kako organizacija raste - ona mora biti saopštavana centralno, i to uvek iznova, prateći trend rasta.

Pogledajmo primer dokumenta o vrednostima - ovo je, ponavljam, iz arhive Piratske PArtije, i verovatno ćete primetiti da se pominje Opšta Skupština, koja se verovatno neće pojaviti u nepolitičkom jatu:

PRIMER DOKUMENTA O VREDNOSTIMA

Nasša je organizacija izgrađena na tri posebna stuba: rad u jatu, tradicionalna struktura neprofitne organizacije, i hijerarhijska odozgo-nadole organizacija koja distribuira sredstva kao podršku jatu. Sva tri imaju podjednaku važnost, iako ispunjavaju različite potrebe: neprofitna struktura postoji isključivo na nivoima Opšte Skupštine i izvršnog odbora, kako bi ispunjavala formalno-pravne uslove postojanja; hijerarhijsko ustrojavanje služi distribuciji sredstava i dužnosti od odbora prema organizaciji, donoseći odluke koje omogućuju stvaranje stavova i druge operativne poslove; i spontanost rada u jatu čini okosnicu našeg aktivizma.

Okupili smo se da bismo radili prema sledećim principima:

/b Mi donosimo odluke. Ne plašimo se da oprobamo nove stvari, nove načine da pojasnimo stavove i vodimo javne debate. Donosimo odluke ne pitajući nikoga za dopuštenje, i stojimo iza njih. Ponekad i grešimo. Uvek podržavamo greške u Piratskoj PArtiji, ali samo ako onaj koji je napravio grešku iz nje može da uči. U ovakvim situacijama, služimo se čuvenim "pravilom tri pirata": ako se tri osobe, tri samo-proglašena pirata, dogovore da je neki oblik aktivizma od koristi ciljevima partije, oni imaju pravo da sprovode taj oblik aktivizma u ime partije. Čak i troškovi koje oni naprave mogu biti refundirani od strane partije, sve dok su razumni (lepak i boja su razumni troškovi; kompjuterska oprema i bilbordi nisu).

Mi smo hrabri. Ako nešto krene po zlu, time se bavimo odmah i samo tada. Nikada nemamo tremu umapred. Sve može da pođe po zlu, ali sve može ispasti odlično. Smemo da grešimo, jer inače nikada nećemo uspeti.

Podržavamo jedni druge. Zavisimo od naše povezanosti. Podjednako je važno pokazati se briljantnim pojedincem po rezultatima koliko je pružati podrku drugim aktivistima. 

Mi verujemo jedni drugima. Mi znamo da svko od nas želi najbolje Piratskoj Partiji.

Mi započinjemo inicijative i poštujemo inicijative drugih. Osoba koja je započela inicijativu razume njenu suštinu u većini slučajeva. Izbegavamo da kitikujemo inicijative drugih, jer ipak, to su inicijative onih koji nešto rade za partiju. Ako pomislimo da neka inicijativa nosi partiju u pogrešnom smeru, mi to kompenzujemo svojom sopstvenom inicijativom koja je više u skladu sa našim sopstvenim idealima. Ako vidimo nešto što nam se ne sviđa, mi reagujemo tako što stvaramo nešto što nam se sviđa, umesto isticanja detalja u onome što nam se ne sviđa. Potrebna nam je raznolikost aktivizma i stremimo ka njenom uvećanju.

Poštujemo znanje. Kada razgovaramo o nekoj temi, volimo da baratamo sigurnim podacima kada god je to moguće. Ako nije, saslušaćemo osobu koja ima iskustva u toj oblasti. Znanje i iskustvo ima prednost nad razmišljanjem i osećanjem, isto kao što sigurni podaci imaju prednost nad znanjem. 

Poštujemo vreme drugih i fokus organizacije. Ako nam neka aktivnost ili odluka ne prija, o tome razgovaramo, iznosimo argumente, ne slažemo se i/ili započinjemo sopstvenu inicijativu kakva mislimo da bi trebala biti. Sa druge strane, započinjanje novog ili podržavanje postojećeg emotivnog sukoba koji ima negativan fokus, pogotovo kada ima za cilj okupljanje većeg broja aktivista u istoj nameri, šteti organizaciji kao celini i crpi usmerenost, energiju i entuzijazam. Stoga, spremni smo da poštojemo vreme i usmerenje naših aktivista i u isto vreme poštujemo fokus organizacije. Svaku naznaku mogućeg internog sukoba presrećemo ohrabrujućom, pozitivnom komunikacijom. Kada vidimo nešto što nam se ne sviđa, napravićemo i razdelićemo nešto što nam se sviđa. Svakim našim potezom trudimo se da širimo ljubav i poštovanje, ne dajući prostora agresiji i nepoverenju. Pozitivno komuniciramo. Ako nam se neka odluka ne sviđa, ulažemo dodatan trud kako bi našu kritiku izrazili bez izazivanja osećanja, ili kad god smo u mogućnosti, pružamo objašnjenje zašto bi alternativa bila bolja. Naš zajednički pogled je usmeren ka spolja tako da uključuje druge, a ne ka unutra i ka međusobnim podelama. Nikada ne zaboravljamo da komuniciramo pozitivno.

Ponašamo se dostojanstveno. Uvek se sa poštovanjem odnosimo prema javnom mnjenju: poštovanje među nama, prema drugima i prema protivnicima. Ponašamo se uviđavno i umereno, i sve podupiremo činjenicama, bez obzira kome se obraćamo. Posebno, nikada ne pokazujemo nepoštovanje prema saradnicima (i to je jedna od retkih stbari prema kojoj oficiri Piratske PArtije nemaju tolerancije).

Mi smo parlamentarni. Mi se ponašamo kao da nam je mesto u skupštini. Sve rečeno u prethodnoj tački takođe važi.

Mi mislimo dugoročno. Zavisimo od izbora 2010. i 2014. godine, stoga je naš rad dugoročan. Za nas, dugoročno znači " sa rokom postojanja od nekoliko godina." U našem svetu internet aktivista, izborni ciklus od četiri godine je ravno gološkoj eri. 

Mi poštujemo sami sebe. Postojanje Piratske Partije zavisi od postojanja različitosti. Ni jedan aktivista nije zastupnik Partije ni na kom blogu niti igde slično: mi smo skupina pojedinaca koji su sami sebe prepoznali kao pirate. Različitost je fundamentalno važna za naš aktivizam, a model višestrukosti uloga stvara širu bazu potenijalnih aktivista i inspiracije za konkretne akcije. Među nama, mi smo takođe pojedinci, i nikada nismo zastupnici neke veće grupe: ako naše ideje ne pokrenu snažnu akciju, onda je nebitno koliko se ljudi slaže sa nama.

/b

Tvoja je dužnost da u redovnim periodima celo jato podsećaš na vrednosti u formi kratkih poruka, o kojima ću više govoriti u sledećem poglavlju. Ta dužnost ima dvostruki efekat: da osnaži vrednosti kod postojećih, i da ih predstavi novopridošlicama. Posveti jednu poruku svakoj od vrednosti. Nepotrebno je reći da bi tvoja dela trebalo da prate tvoje reči.

Međutim, nije dovoljno samo posedovanje dokumenta o vrdnostima i neprekidno podsećanje ljudi na njegovo postojanje, bilo rečima bilo akcijama. Potrebna je i podrška liderstvu i gomila otvorenih pozicija u organizaciji, kako je detaljno opisano u trećem poglavlju. Može se desiti da u toku naglog raste saznaš da je tvoja organizacija angažovala pomoćnika menadžera za lokanlne medije u malom mestu u Ohaju. Ako ne postoji takva otvorena pozicija, ona ni ne može biti popunjena. Ako oficiri u kosturu jata ne znaju kako da održavaju i komuniciraju vrednosti jata, sve gorenavedeno se ne može dogoditi. 

Stoga, kao dodatak vrednostima cele organizacije, potrebno je osigurati vrednosti svih koji preuzimaju formalne dužnosti u kosturu jata. Kako se sve vrednosti organizacije odnose na sve članove, i kao takve se ponavljajući osnažuju, tako se i ove vrednosti lidera u jatu moraju ponavljati i osnaživati kroz konkretne aktivnosti. 

U nastavku je primer skupa vrednosti lidera u jatu.

PRIMER DOKUMENTA O LIDERIMA

Biti lider u Piratskoj Partiji je naporan, ali zahvalan izazov. Značajno je napornije nego biti menadžer u nekoj korporaciji. Sa druge strane, u neku ruku je lakše nego slati pisma po skušama pismonoscima preko Sahare. Iznad svega, ovaj izazov je stimulativan, uzbudljiv i jednostavno zabavan.

Ključni izazovi u ovom poslu stalni zahtevi za transparentnošću i uticajem u tvojoj zoni odgovornosti, udruženi sa zahtevima za rezultatima i odgovornosti od onih koje izveštavaš. U osnovi, liderstvo u Piratskoj PArtiji je društvena veština, u kontrastu prema menadžmentu ili drugim tehničkim veštinama. Sažeto, tvoj je zadatak da se drugi ljudi osećaju sigurno u svojim ulogama. 

Najvažnije je odbraniti dve stvari kroz sve tvoje aktivnosti:

 - Fokus organizacije. Prećićemo parlamentarni cenzus i sve što radimo mora biti usmereno ka tome.

 - Energija organizacije. Neverovatno je lako izgubiti energiju kada jednom počneš osećati negativan naboj. Jasna je poteba za stalnim osnaživanjem stava mi-ovo-možemo.

U cilju očuvanja ovih vrednosti, mi koji smo preuzeli odgovornosti oficira i lidera organizacije koristimo ova sredstva:

Ljudi oponašaju ono što ti radiš, ne (obavezno) ono što kažeš. Mi smo uzori. Mi delujemo isključivo na onaj način kako bismo želeli da se cela organizacija ponaša. Deo napora u tom cilju je sadržan u trudu da se uvek bude pozitivan. U svim organizacijama, organizacija kao celina imitira ponašanje svojih oficira i lidera. Galameći na nekoga, širimo kulturu upotrebe galame u međuljudskim odnosima. Kada pohvaljujemo ljude za njihove akcije, širimo kulturu u kojoj se ljudi međusobno pohvaljuju. Jasno je koju od ove dve mogućnosti primenjujemo.

Da se razumemo, to je lakše reći nego učiniti. Kao primer uzmimo razgovor sa nekim za koga nam se čini da nije u pravu. Nije teško zamisliti sebe kako razdraženo reagujemo i koristimo snishodljive izraze učestvujući u tom razgovoru (kao zabavna islustracija ovog fenomena može poslužiti http://xkcd.com/386/). Na svakome od nas je da ovakvo ponašanje izbegnemo prepoznajući inherentne rizike u ovakvom ponašanju i predupređujući ih. Ovo je posebno važno u slučaju komunikacije koja se odvija samo na internetu, kada su važni faktori komunikacije nevidljivi (kao što su govor tela, naglašavanje i ton glasa), faktori koji u razgovoru uživo smanjuju doživljenu agresiju. Stavovi su veoma zarazni, stoga potrudimo se da budu pozitivni i usmereni ka boljem razumevanju. Mi širimo ljubav, poverenje, energiju i entuzijazam.

Mi donosimo oodluke. Nama su dodeljene dužnosti da donosimo odluke koje se tiču dela organizacije, i mi ih koristimo. Ne plašimo se da kažemo "Ja sam doneo tu odluku," zato što je naš ekplicitni zadatak nezavisno donošenje odluka i njihovo kasnije podržavanje. U suprotnom, bilo bi neophodno da se svima dozvoli da se pitaju za sve. Mi ne radimo tako. Mi sami donosimo odluke; mi imao pojedinačne donosioce odluka. Ti si jedan od njih. Takođe, od svega na svetu najviše mrzimo glasanje i pribegavamo mu isključivo kao poslednjem sredstvu, znajući da glasanje stvara gubitnike. 

Međutim, to što smo mi donosioci odluka ni na koji način nije opavdanje za nepoštovanje našeg mandata. Sve na koje utiče naša odluka poštujemo isto kao i nas same, kako bi to poštovanje preneli i na nas, kao donosioce odluka. Odluke služe osnaživanju fokusa i energije u organizaciji, a svaka odluka koja proizvodi suprotan efekat u velikom delu organizacije mora biti poništena. Ovo zahteva nezavisno postizanje ravnoteže između nezavisnog donošenja odluka i naše zavisnosti od poverenja onih na koje odluka utiče, kako bi bili u stanju da nastavimo sa donošenjem novih odluka, što nije lak zadatak.

Naše liderstvo se oslanja na insirisanje i sugerisanje, nikada na komandovanje. Unutar jata, niko nema pravo da drugima govori šta bi trebalo da rade. Niko od nas nema mandat da proziva ljude i govori im šta da rade. Umesto toga, moramo ih inspirisati kako bi postali izvrsni. Mi prouzzrokujemo događaje govoreći naglas da ćemo "uraditi akciju X zato što mislimo da će time biti postignuto Y. Ako nas bude dovoljno, verovatno možemo postići i Z. Zato bi bilo lepo kada bi imao društvo dok radim na akciji X", ili nešto slično, primenjeno na specifičnu situaciju. 

Mi pružamo podršku našim uzorima. Nagdađujemo naše saradnike kad god možemo, i u javnoj i u privatnoj sferi, kada god pokažu ponašanje koje želimo ohrabriti. Ovo posebno važi za aktiviste koji podržavaju svoje kolege. Hvalimo i podržavamo individualnu uspešnost isto koliko podršku drugima da dostignu sopstvenu izvrsnost. Ovo je toliko važno da ne može biti prenaglašeno. 

Mi nagrađujemo pažnjom. Svako ponašanje koje privlači pažnju organizacije biće pojačano. Upravo zato se mi usmeravamo i dajemo pažnju dobrom ponašanju i, koliko god je to moguće, ignorišemo loše. Hvalimo dobro i ignorišemo loše (ja jedinim izuzetkom).

Pretpostavljamo dobru nameru. PRetpostavljamo da svako želi uspeh organizacije, čak i kada rade stvari koje mi ne razumemo. Pretpostavljamo da su njihova nastojanja rezultat njihove želje da pomognu Piratskoj Partiji, čak i kada njihove rezultate vidimo kao direktno suprotne. U ovakvim situacijama  pokazujemo koliko strpljenja imamo i podržavamo aktivizam pomažući novopridošlicama da se osete prihvaćenim u okvirima naše organizacione kulture. Na taj način, prikazujemo našu najbolju nameru, i kao lidera i kao uzora. 

Mi momentalno reagujemo na pokazivanje nepoštovanja. Iako imamo veliku toleranciju na greške i pogrešno rasuđivanje, nemamo nimalo tolerancije za one koji ne pokazuju poštovanje prema drugim aktivistima. Snishodljiva ubeđivanja ili druge vrste ponašanja koja guše sposobnosti aktivista nikada nisu dobrodošla. Kada primetimo štogod slično, ne pravimo pauzu pre jasne reakcije da je takvo ponašanje neprihvatljivo. Gledajući iz perspektive naših pozicija lidera, važan deo našeg posla je da se potrudimo da se drugi osećaju sigurno u sopstvenim ulogama, na način koji ne dozvoljava nasilništvo. Ako se nasilništvo os iste osobe nastavi, uprkos jasnom izražavanju neprihvatanja, ta će osoba biti isključena iz ekipe prema kojoj je pokazala nepoštovanje. Ako tu osobu neko ponovo uključi u istu ekipu, verovatno će i ona biti isključena. Jedina netolerancija koju imamo je ona prema nepoštovanju i svesnom sabotiranju saradnika.

Mi se obraćamo isključivo Ja-porukama. Kada za nekoga smatramo da nije u pravu, nikada nećemo reći "glup si" ili nešto slično, nego ćemo uvek krenuti od sopstvenih misli, osećanja i reakcija. U komunikaciji koristimo model "KAda uradiš X, ja osećam Y, zato što mislim da ti smatraš da Z", sa mogućim dodatkom "očekivao sam A ili B." Na primer: "Kada sve novce dodeliš aktiviznu, osećam se izigrano, zato što osećam da si ignorisao potrebe IT aktivnosti. Očekivao sam da makar pitaš koliko košta održavanje naših servera." Ovakav način izražavanja stvara konstruktivni dijalog umesto konfrontirajuće rasprave. 

Mi se ne stidimo naših mišljenja. Nikada ne kažemo "Mnogo ljudi oseća da..." niti se krijemo iza neke skupine ljudi. Naša su milšljenja uvek i prevashodfno samo naša, i mi stojimo u svakom trenutku iza njih. Jedini izuzetak je kada predstavljamo organizaciju u protokolarnom okruženju. 

Administracija je uvek podrška, a nikad razlog postojanja. Trudimo se da zadržimo administraciju i njene aktivnosti na minimumu, i umesto nje dajemo naglasak aktivizmu. Neverovatna je lakoća zaglavljivanja u samo-osnažujućoj neprekidnoj birokratskoj strukturi, i svaka fomalna odluka ili proces moraju biti evaliurani prema podršci aktivizmu i stvaranju povoljnog javnog mnjenja. 

Mi radimo na razvoju naših saradnika. Svakome u ekipi pomažemo da se razvije i unapredi, i kao aktivisti, i kao lideri. Ne postoji savršeno rođeni lider; sve veštine potrebne za dobrog lidera se stiču. Mi podravamo jedni druge u procesima sticanja veština, pogotovo iz naših uloga. 

Na kraju, svi lideri i donosioci odluka unutar Piratske Partije bi trebalo da pogledaju pedesetpetominutni video "Kako zaštititi svoj open-source projekat od škodljivih ljudi." Na prvi pogled, reč je o tehničkim projektima, ali fokus je na tokovima aktivnosti kada se pojave događaju koji pomeraju fokus ili energiju u volonterskom okruženju, što je primenljivo i na naš slučaj. 

Ovaj ćemo dokunet dopunjavati kako budemo napredovali. Nećemo ga koristiti kako bismo njime isterivali pravdu: važna je namera i duh, a ne svako pojedinačno slovo.

/b

Ova dva dokumenta uzeta zajedno dobro sumiraju veći deo ove knjige. 

 
Decentralizovano vođstvo, prazna polja

Sve nas ovo dovodi do pitanja šta raditi kada se dogodi vertikalitet, kao što je iznenadno utrostručavanje broja aktivista. Prosečno, jedan bi oficir trebalo da imenuje dvoje drugih oficira. Za ovo su neophodne dve stvari:

Kao prvo, ovaj proces zahteva lidere i oficire koji vešto imenuju druge oficire i prosleđuju dužnosti nad resursima i odgovornostima, čak i razmišljaju o zamenicima i dodatnoj pomoći. Svako od njih bi ove dužnosti trebalo da izvršava sa punim autoritetom i nezavisno, a potrebno je i da znaju da imaju taj autoritet i da se od njih i očekuje da ga koriste. Niti ti niti bilo ko drugi bi trebalo da prouzroči usko grlo unutar jata, i tako prigli pažnju za sebe - takve pozicije, zapravo, ne bi trebalo ni da postoje, stoga ovaj konkretan probelm ne bi trebalo ni da se pojavi. 

Kao drugo, opisani proces zahteva prazna polja u organizacionoj strukturi kostura jata. Zaista puno praznih polja, u svim pravcima. Zato bi trebalo rasuti gomilu praznih polja u trenutku stvaranja organizacije, čak će iako svega nekoliko njih na vrhu (ili u centru, zavisi odakle gledaš) imati imena i prezimena u sebi, kako je opisano u trećem poglavlju ove knjige. 

Zabavljaj se dok rasteš

U kontekstu naglog rasta, zabavaljanje u organizaciji je mnogo važnija aktivnost nego što bi to bilo da je neki strog posao u pitanju. Ovo je od ključne važnosti za dalji rast broja aktivista. 

Razlog je dosta jednostavan: ljudi gravitiraju onim ljudima za koje im se čini da se zabavljaju među sobom. Ako se zabavljaš, više će ljudi želeti da se pridruže. Ako si ogorčen i razdražljiv, oni koji bi možda i podržali tvoje ciljeve držaće se podalje od tebe.

Zabavljanje u jatu je ključno za porast broja aktivista.

Zabavljanje u organizaciji je ključno za uspeh. Potrudi se da se ti i tvoje kolege, svih nekoliko hiljada, dobro zabavljate.

UPORNOST SE ISPLATI

Uspeh u jatu se ne događa lpolako i fluidno, nego u nepredvidivim velikim naletima. 

Možda si već angažovan godinu ili dve u nekoj oblasti, iako i dalje ne vidiš nikakve koristi od toga. Iznenada, nešto se dogodi, i manje-više preko noći, hiljade i hiljade ljudi shvata da si sve vreme bio u pravu i pridružuju se tvom jatu kako bi se zajedno izborili. 

Tokom napornog, bezuspešnog perioda, verovatno ćeš se osetiti bezvoljno, i tada je važno da znaš da te ljudi i dalje slušaju i obraćaju pažnju na to što govoriš. Oni jednostavno odlučuju da trenutno ne preduzimaju akcije - možda zato što im nije stalo, a možda i zato što ti ne veruju ni reč.

Kada vlast iznenada objavi nove užasne zakone koji potvrđuju ono što si ti govorio prethodne dve godine, i kada se pronađeš okružen desetinama hiljada novih sledbenika i hiljadama novih aktivista praktično preko noći, znaćeš da te više ne mogu videti kao proroka smaka sveta, nego kao nekoga kome se mogu obratiti za promenu koja je očigledno neophodna. To je način na koji jato postiže uspeh. 

Prvi je deo izazova ujačavati sopstvenu motivaciju za naporan rad, čak kada ne vidiš nikakvih rezultata. Napiši te članke i kolumne, organizuje te događaje, nastavi da deliš flajere, čak i kada si na izmaku snaga. Ljudi i to primećuju. 

Drugi je deo istog izazova imati sposobnost da se u trenutku izađe iz takvog načina rada kada se vertikalitet najavi, i momentalno pređe u način rada koji može prihvatiti veliki broj novih pristalica, kako smo i opisali u ovom poglavlju. Nakon nekog vremena, kada se taj broj smanji, na tebi je da naučiš sve te nove aktiviste kako da nastave tvoje napore na izgradnji javnog mnjenja, i to na sopstvenom, skorašnjem primeru. Međutim, sada je jato mnogo veće nego ranije.

Nikako ne bi trebalo praviti zabuni između upornog svakodnevnog rada i odbijanja da se vide nepremostive prepreke za prihvatanje ideja koje jato nosi. Ako ti neko kaže da ti je sajt nejasan, da oficiri u jatu ne uzvraćaju pozive, ili da se novopridošlice na okupljanjima ne osećaju dobrodošlim, to su onda problemi koji nikako ne bi trebalo prihvatiti  kao znak da je sasvim u redu da nastaviš naporno da radiš ono što si i dosad radio. Na svakome u jatu je neprestano obraća pažnju na ovakve znakove koji govore gde su prepreke većem prihvatanju ideja jata - ali kada takvih znakova nema, a i dalje nema očekivanog prihvatanja, tada je najteže održati motivaciju. Upravo u tom momentu svako mora da nastaviti da radi prave stvari.


ODRŽAVANJE JEDNOG SKUPA VREDNOSTI

Ukupan prethodni deo ove knjige odnosi se na recepte za uspeh, iako može biti podjednako poučno učiti iz neuspeha. Moja najveća strateška greška je bila ona iz pohlepe, kao što je često i slučaj sa greškama, i započela je osnivanjem  dela Pirateske partije za mlade, Mladi Pirati. 

(Skoro pa je tradicija u Evropi da svaka politička partija ima krilo za mlade, gde se tinejdžeri od strane vršnjaka iz te partije obučavaju u političkim veštinama i vrednostima partije koja to organizuje. Iako ovo može zvučati čudno u nekim delovima sveta, ovo se smatra normalnim u Evropi, a pogotovo u Švedskoj.)

Dobio sam informaciju da Piratska Partija može dobiti stotine hiljada eura godišnje putem državnih grantova samo osnivanjem kluba za mlade: švedske vlasti dodeljuju godišnje grantove za aktivnosti mladih koje ih smisleno angažuju, a političke aktivnosti su svakako smisleni angažman. Pritisnut nedostatkom sredstava za rad partije, prva od mojih grešaka u nizu grešaka bila je ta što sam dozvolio da budem zaslepljen izglednim prihodima, umesto proučavanja tih izgleda.

Ljudi koji su se dobrovoljno prijavili da od nule organizuju klub za mlade su to dobro uradili, što je tipično za jato, a takođe su posedovali znatno iskustvo u ovoj oblasti. Znali su koje zamke da izbegnu i kako da brzo prođu kroz administrativni lavirint kako bi prihodovali grantove za aktivnosti mladih. 

Tu dolazi do drugog problema koga u tom trenutku nisam bio svestan, a koji je predstavljao moju drugu grešku. Vlasti postavljaju rigorozne uslove za organizacione strukture mladih koje su podobne za grantove - između ostalog, mora biti strogo demokratska sa širokim ograničavajućim faktorima i neprestanim glasanjem, što je potpuno suprotno svemu što smo naučili u metodama razrešavanja sukoba u jatu u šestom poglavlju ove knjige. Bez mnogo okolišanja, može se reći da dobitnik granta mora odgovarati modelu neprofitne organizacije iz sredine prošlog veka. 

Ono što smo dosad naučili je da, ako već imaš takvu strukturu, onda sprečavaš različitost koja je jatu neophodna za uspeh. Ne samo to - takva struktura podržava stvaranje međusobnih razmirica, jer to je direktna posledica neprestanog glasanja; održavanje ovakve strukture posledično ne izgrađuje veštine koje su neophodne za rad u jatu. 

U ovom trenutku, i dalje bez jasne svesti o problemu koji predstoji, napravio sam treću, ključnu grešku, povezujući čalnstvo u Piratskoj PArtiji sa članstvom u Mladim Piratima. Grantovi za mlade su ocenjivani prema broju članova uzrasta mlađeg od dvadeset šest godina, i prema broju lokalnih podružnica - naša ekipa je optimizovala Mlade Pirate upravo prema ovim merilima. Stoga, svi postojeći članovi Piratske PArtije su postali članovi Mladih Pirata a sve novopridošlice su dobile mogućnost da se takođe učlane i u Mlade Pirate. Trenutak spoznaje greške sada već nije bio daleko - ovakav potez je doneo pokretu znatna sredstva, ali je strateška šteta naneta pokretu bila mnogo veća.

Krilo mladih pirata postalo je korisnik grantova za mlade šesnaestog januara 2009. godine, što je bilo najkraće vreme za koje se to moglo obaviti od osnivanja pokreta u decembru 2006. godine. Svi koji su učestvovali u tom procesu su izvršavali svoje zadatke u rekordno kratkom roku, imajući u vidu švedsku birokratiju grantova, što je svakako tipično za jato (iako se dobar deo zasluga za uspeh nalazi i u specifičnim veštinama pojedinaca).

Međutim, kako smo videli u petom poglavlju, za sve što javno meriš, ljudi će se samo-organizovati kako to unapredili. Mladi pirati su stvoreni kako bi bili prilagođeni dobijanju grantova, i podatke o tome su javno isticali. Direktna posledica je bila dalja izgradnja tog kluba u potpuno suprotnom smeru od matične partije - i gore, u pravcu koji je destruktivan za partiju, ukoliko bi se organizaciono razmišljanje kluba mladih prenelo na samu partiju. Što se naravno i dogodilo vrlo brzo. Na kraju krajeva, sam klub za mlade je trebalo da bude osnovna baza budućih aktivista i izvorište sledećih generacija partije. 

Upravo na ovaj način su birokratska pravila aktivnosti za mlade, sponzorisane direktno od švedskih vlasti, postala antidot saradničkoj različitosti mentaliteta u jatu Piratske Partije, propisujući strukturu njenog krila za mlade. Iako se može reći da struktura nije stvarno kontrolisana pravilima za grantove, svrha osnivanja kluba za mlade bila je da se ta struktura upodobi propisanim pravilima kako bi donela prihod organizaciji, u slepoj pohlepi koja je uzrokovala veliku štetu na duže staze. 

Kako se i moglo pretpostaviti na osnovu svega iz petog poglavlja ove knjige, Mladi pirati su se ubrzano optimizovali za dobijanje grantova. Koristeći dobijena sredstva, sada su bili u mogućnosti da imaju prednost nad adom sa novopridošlicama, čak i pre nego su bili uopšte u mogućnosti da doprinesu radu Piratske PArtije utičići na javno mnjenje.

Kako je problem rastao, tako se i širio. Nastala je kultura (možda bi bilo bolje reći da je stvorena) unutar Mladih Pirata koja je imala samoprocenu o superiornosti sopstvene organizacione kulturu unutrašnjih sukoba u odnosu na podršku različitosti od koje zavisi jato. U okvirima te kulture je bilo potpuno prirodno da se aktivnosti prenose u jato organizacije, potpuno nesvesni činjenice da je ukupno članstvo, a samim tim i sredstva, povezano upravo sa metodologijom jata koju ta kultura poriče.

Ukratko, neuspeh je bio trostruk:

Pod jedan, klub mladih je imao mnogo veću količinu sredstava na raspolaganju nego partija, i ta je sredstva koristio kako bi nove aktiviste obučavao u veštinama demokratskog sukobljavanja, što je bilo potpuno strano aktivizmu u jatu, i kako bi istakao administraciju nad aktivizmom, čak i pre nego je partija mogla da obuči novopridošlice o tome kako mogu učestvovati u jatu. 

Pod dva, kako su svi članovi kluba mladih takođe bili i članovi partije, bilo je nemoguće kanalisti prelaz članova partije u klub mladih. Izvršni deo partije je, na kraju krajeva, i dobio mandat od Opšte Skupštine koju čine ljudi čiji su interesi upravo dobijanje još sredstava.

Pod tri, klub mladih je trebalo da postane vežbalište za nove generacije aktivista; ovako je taj klub postao vežbalište onih veština koje umanjuju vrednosti na kojima je jato i naraslo. Nije postojalo više nijedno drugo 
mesto gde su se mogli pronaći novi aktivisti koji već nisu bili dobro prihvatili vrednosti na kojima jato ne može rasti. 

Sveukupno, klub mladih je imao sukob kao pokretačku snagu, a ne konsenzus i aktivizam. Bio je izgrađen na principima mirnih unutrašnjih razmirica ("učenje demokratskih principa") umesto na principima promene sveta. Kao takav, unapređivao je administraiju i uvek je njoj dodeljivao pravo prvenstva u odnosu na aktivizam. Najgore od svega, imao je potpunu kontrolu nad novopridošlicama, i sve se to nepovratno prenelo na Opštu Skupštinu, čime je šteta po organizacione vrednosti postajala iz dana u dan sve veća. 

Kako bih ilustrovao objektivnom činjenicom tačno koliko je klub mladih postao samodovoljan, navešću primer plana aktivnosti kluba mladih za 2010. godinu, u kojoj se izbori planirani za tu godinu uopte ne spominju. Upravo tako: organizacija kojoj je osnovna svrha da bude baza aktivista za poslitičku partiju ne mari za izbore. Potpuna propast se ogledala i u samoodbrani kluba mladih kada smo pokušali da razdvojimo klub mladih i matičnu političku partiju.

Ljudi koji su izgradili klub mladih tačno prema mojim zahtevima uradili su izvandredan posao i napravili najbolju moguću organizaciju koja ima zahtevane karakteristike, ali i mnogo više, obarajući švedske rekorde u tim procesima i uistinu prihodujući željene stotine hiljada eura - ali strateška šteta naneta vrednostima jata višestruko nadmašuje novčane dobitke. 

Na kraju krajeva, ništa od tog novca nije ni stigao do patrije, već je sav morao ostati u klubu mladih. 

Ono što se može naučiti iz ove priče je da nema tih miliona - čak iako su ti u ruci - koji mogu popraviti štetu koja se čini gubitkom osnovnih vrednosti. Upravo to je bila moja najveća greška ikada. Postoji jedan skup vrednosti, i samo jedan. 

U trenutku pisanja ove knjige, nedavno izabrani rukovodilac kluba mladih je jedan od najsposobnijih aktivista u emtodima jata u samom pokretu. Ostaje da se vidi može li se šteta naneta saradničkim vrednostima punim različitosti može popraviti u ovom konkretnom slučaju.

NE ŠALIM SE, SAMO JEDAN IZVOR VREDNOSTI

     
KAda sam razgovarao sa drugim strankama koje su pretendovale na vlast u Švedskoj, svi su naglas oplakivali jedan specifičan organizacioni detalj koji je naposletku posto i ključ njihove propasti: višestruki izvori vrednosti.

Oko svake od njih formirala se posebna formalna organizacija, svaka kao posebno pravno lice sa sopstvenim odgovornostima za posebnu teritoriju. Ovo je imalo višestruke, pogubne posledice. 

Kao prvo, takva formacija je uljuljkala aktiviste u interese lokalnih organizacija, a ne jata kao celine. Gomila energije je protraćena u razmiricama među namerno stvorenim frakcijama. niko ne želi da bude u jatu čije se, na primer, severo-istočno krilo neprestano sukobljava sa susednim, severo-zapadnim krilom. Namerno stvaranje frakcija neminovno dovodi do ovakvih sukoba. 

Kao drugo, ovakva situacija stvara kubike i kubike sdministrativnih suvišnosti. Tvoj je cilj da što manje ljudi obavlja administrativne poslove, kako bi se što više posvetilo aktivizmu. Stoga, centralizovanje administrativne podrške na jednu ili svega nekoliko ljudi bi trebalo da ima za cilj smanjivanje administracije svima ostalima na nivo jednostavne prijave za akciju. Nasuprot tome, delovanje unutar administrativnog lavirinta različitih pravnih lica stvara neverovatnu gomilu posla oko samih tih pravnih lica (spomenuću samo računovodstvo i poreze kao vrh ledenog brega), trošeći vredne sate aktivista za mnogo korisnije akcije. 

Kao treće, na tebi je da na minimumu držiš broj ljudi kojima je uopšte neophodna administracija. Oni koji uživaju u aktivizmu privlače još ljudi koji uživaju u aktivizmu u takvom društvu. Nasuprot tome, ako dozvoliš da broj ljudi uključenih u administraciju počne da raste, onda će oni početi da privlače još birokrata, i, još gore, krenuće da odbijaju ljude usmerene ka aktivizmu. 

"Onaj čiji je život posvećen papirologiji izgubio je svaku inicijativu. On samo obraća pažnju na ono što je prineto njegovoj pažnji, gubeći iz vida svaku ličnu pažnju." C. Nortcote Parkinson 

Na kraju, administracija svojom suvišnošću stvara nepotrebne troškove - čak i za organizacije sa jako malo novaca, kakva su jata više nego često. Jedan bankovni račun povlači troškove od oko pedesetak eura, što nije previše. Pedeset različitih pravnih lica za istu uslugu imaju trošak od više hiljada eura, što nikako nije malo. Ako se isti princip ponovi za sve ostale troškove, računica je jasna.

Kao predstavnik opozicione partije, razgovarao sam predstavnicima drugih, neuspešnih stranaka koje su bile pretendenti na vlast u Švedskoj. Kada sam ih pitao u čemu je ključ njihovog neuspeha, svi do jednog su mi rekli isto: stvaranje paralelnih organizacija sa sopstvenim pravnim identitetom bilo je ključni, ako ne i presudni razlog njihovog konsekventnog neuspeha. U njihovim neuspesima krije se vredna lekcija. 

Dakle, neka tvoje jato ima jedan, jedinstven pravni identitet, ako uopšte odlučiš da ima bilo kakav formalan identitet. Mnogi su hrabri pokušaji menjanja sveta poklekli na ispitu svesnog stvaranja unutrašnjih frakcija, sa nepogrešivo predvidljivim rezultatom.

29. april 2009. uveče

Neke telefonske pozive nikada ne zaboraviš. Taćno se možeš setiti mirisa, zvukova u okruženju, svog mesta u prostoru, svog raspoloženja, ukratko svim sto je prisutno u situaciji u kojoj si čuo neku novost. Ovaj poziv je jedan od takvih. 

Dok sam uživao u boci vina i prijatnom društvu, lice i ime Christiana Engstoma se pojavilo na ekranu mog telefona, uz veselu predizbornu pesmicu "Kad pirati jedra svoja šire, ka Briselu se njihov pogled sliva." (prim. prev.) Često razgovaram sa Christianom, i ne čudi me njegov poziv.

"Ova vest ne sme procureti, ali upravo sam čuo da po sutrašnjim prognozama, dobijamo 5,1%" Bio je nosilac naše liste na Evropskim izborima, pa su ga pitali komentar.

U takvim trenucima svet se zaustavlja. Ovo je jedna od vesti koju sam neprestano očekivao od početka januara 2006. godine. Ovo je prvi put da smo prešli cenzus koji nam je garantovao mesta u parlamentu. Prelazak cenzusa (od 4% u Švedskoj) značio je da nas više suparnici ne mogu odbacivati kao vic od partije i da glas za Pirate više nije bačen glas: postali smo ozbiljni rivali, i od nas se očekivalo da budemo izabrani.

Upravo to nam je i bio cilj naporne borbe u prethodne tri godine. Događaji u prošlom mesecu su bili katalizator koji nam je bio potreban, predvođeni parodijom pravde u slučaju protiv TPB.

Evropski izbori su za svega pet nedelja, i počela su da pristižu predviđanja koja, ako se ispune, po prvi put imenuju Pirate kao članove Evropskog Parlamenta. To je značilo da će mediji govoriti o nama od sada, pa sve do izbornog dana, kroz čitav period predglasanja. Vremenski gledano, nismo mogli ni poželeti bolji raspored događaja, i put ka Briselu leži otvoren.

Nije bilo potebno više od sat vremena da bi se prve glasine o prelasku cenzusa proširile internetom, što je bilo znatno pre datuma kada su podaci bili planirani za objavljivanje. Diskretno pokušavajući da utvrdim odakle si podaci procureli, saznao sam da su tehničari u priremi sutrašnjih novina videli naslove - ovakve poruke se jednostavno ne mogu zadržati za sebe kada znaš da će biti po svim novinama koliko sutradan. 

Kako se dan izbora bližio, već smo bili viđeni kao treća partija u državi. Iako to nije naročito važno u dvopartijskom sistemu, stvari postaju potpuno drugačije u državi koja sprovodi proporcionalno zastupanje, kao što je Švedska i veći deo Evrope. U takvom okruženju sa bar pet parlamentarnih partija, nova partija koja za mesec dana zauzima treće mesto po veličini je prilično velika promena. 

Da se razumemo, to je veliki uspeh čak i za tri godine.





 

 


 